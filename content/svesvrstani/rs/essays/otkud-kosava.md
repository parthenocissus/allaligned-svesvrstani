title:
    name: Otkud košava 
    subtitle: Uroš Krčadinac
id: otkud-kosava
year: 2021
importance: second
address: "/essays/otkud-kosava"
thumb: "contour004.svg"
parent:
    name: Eseji
    address: "/essays"
image:
    main: "thumbs/contour004_wide.svg"
content: "<p class='regular'>Kad je bio dečak,<br> 
moj deda je mislio<br>
da topole prave vetar.<br>
Da namerno ljuljaju svoje krošnje,<br> 
silom svoje slobodne volje,<br> 
same topole,<br>
i da ljuljanjem prave vetar.</p>
<p class='regular'>Rekao sam dedi:<br> 
Posecimo topole!<br>
Da košava napokon stane!</p>
<p class='regular'>Deda je rekao:<br> 
Nemoj da se podsmevaš.<br> 
I mi smo topole.<br>
Dok nas vetar ljulja,<br>
verujemo da se ljuljamo sami, namerno,<br> 
da smo silni i slobodni,<br>
stariji od vetra.</p>
<p class='regular'>≋</p>
<p class='regular'>Pre si glagol nego imenica.<br> 
Ne subjekat nego predikat.<br>
Tako je mislio moj deda.<br>
Čovek-tok. Čovek-topola.</p>
<p class='regular'>Protočni bojler za krv, suze i znoj,<br>
bol u sinusima, ideje, hormone, nesanice.<br> 
Kažeš: čovek oseća.<br>
Možda bi trebalo: osećanja čovekuju.<br> 
Kažeš: ljudi interaguju.<br>
Možda bi trebalo: interakcije ljuduju.</p>
<p class='regular'>Staneš pred ogledalo<br>
i kažeš: ovo sam ja!<br>
Ali, gde je to ja?<br>
Gde je ta topolina volja koja pravi vetar?<br>
Ili misliš da si bolji od topole?</p>
<p class='regular'>Ideju pojedinačnog sebe stiskaš<br>
pohlepno kao grumen zlata.<br>
Pogledaj se još jednom:<br>
ti si grč sam.<br>
San o slobodi i strah od smrti.<br>
Kažeš: ja! – ja! – ja! – ja!<br>
Ali, gde je to ja?</p>
<p class='regular'>≋</p>
<p class='regular'>Pre si glagol nego imenica.<br> 
Ne subjekat nego predikat.<br>
Kažeš: ljudi prave istoriju.<br>
Možda bi trebalo: istorija ljuduje.</p> 
<p class='regular'>Simboli ljuduju.<br> 
Jezik ljuduje.<br>
Ideje ljuduju.<br>
Zastave ljuduju.<br>
Tkiva ljuduju.<br>
Programi ljuduju.<br>
Žudnje ljuduju.<br>
Geni ljuduju.<br>
Identiteti ljuduju.<br> 
Sistemi ljuduju.<br> 
Društvo ljuduje.</p>
<p class='regular'>Pre si glagol nego imenica.<br> 
Ne subjekat nego predikat.<br> 
Voleo bi da je<br>
svako tvoje osećanje tvoje,<br> 
samo tvoje,<br>
i da je svaka tvoja misao tvoja,<br> 
samo tvoja.<br>
Da ih nije vetar pomerio,<br>
nego ti sam, baš ti, svojom krošnjom.</p>
<p class='regular'>Ali, šta je zaista tvoje?<br> 
Kažeš: čovek ima. Čovek poseduje.<br>
Možda bi trebalo: posedovanje čovekuje.<br>
Gledaš kesu napunjenu vodom<br>
i misliš: oblik kese.<br>
A u stvari, oblik vode.<br>
Osoba-događanje. Osoba-oticanje.<br>
Tako je mislio moj deda.</p>
<p class='regular'>Kažeš: ja sam slobodan!<br> 
Moja sloboda, moj identitet!<br> 
Ali, u tom grču sebe,<br>
grču sopstvenosti,<br> 
grču pojedinačnosti,<br>
u tom strašnom ego-grču,<br> 
kako možeš biti više<br>
od zarobljene zgrčenosti?</p>
<p class='regular'>Kažeš: ja sam ja!<br>
Moja sloboda, moj identitet!<br>
Možda: čovekovanje sopstvuje.<br>
Možda: čovekovanje pojedinči.</p>
<p class='regular'>≋</p>
<p class='regular'>A kad se zaljubiš, kažeš: volim!<br> 
Možda bi trebalo: ljubav ljuduje.</p> 
<p class='regular'>Ljubav je silna sila.<br>
Tako je mislio moj deda.<br>
Silnija i od tebe i od mene.<br>
Sve su to silne sile:<br>
vetar, povest, telo, strah.<br>
Veće i od tebe i od mene.</p>
<p class='regular'>Kažeš: volim te.<br> 
Možda bi trebalo:<br>
Ljubav mnomuje ka tebi.</p>
<p class='regular'>Ljubav mnome tobuje.<br>
Ljubav tobom mnomuje.</p>
<p class='regular'>≋</p>
<p class='regular'>Ako smo mi topole,<br> 
pitao sam dedu,<br>
šta je onda vetar?</p>
<p class='regular'>Deda je rekao: svet.</p>"